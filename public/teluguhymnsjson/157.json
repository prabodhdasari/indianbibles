{"ragam":"ఆనందభైరవి","SongId":"9","thalam":"కురుఝంపె","author":"తూపిలి బెంజిమిన్","Album":"7","Verses":["యేసు వస్త్రపు చెంగును మాత్రమే యాసించి ముట్టినట్టి దోసకారుల రోగముల్ వెంటనే తొలఁగి పోయెను నిజముగ ||యేసు||","గుంపుకూడిన జనులతోఁ బ్రభు యేసు సొంపుతోఁ బోవునపుడు తెంపుతో రమణి యొకతె ప్రభు చెంగు తెలియకుండను ముట్టెను ||యేసు||","అంతటను రక్తధార యామె కొ కింతైన లేకపోయె ఇంతలోఁ ప్రభువు యెఱిఁగి తనయొక్క వింతఁ జూపెను జనులకు ||యేసు||","ప్రజలార మీలో నొకరిన్ నాదు ప్ర భావంబు స్వస్థపరచె నిజమంచుఁ ప్రభువు చెప్పె వణుఁకుతో గజయాన వచ్చి నిల్చె ||యేసు||","ఒదుగుచుండిన వనితతో శ్రీయేసు అదురు మానుమి యింకను ఇదిగో నీ విశ్వాసము రక్షించె ముదిత నెమ్మదిని వెళ్లు ||యేసు||","ఏపుమీరగ యేసును మీ యొక్క ప్రాపుగా నమ్ముకొనుఁడి ఆపదలు దొలఁగించును నిజముగఁ పాపముక్తులఁ జేయును ||యేసు||"],"title":"వ్యాధి బాధితురాలిని స్వస్థపర్చుట"}