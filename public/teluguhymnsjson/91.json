{"ragam":"శహన","SongId":"24","thalam":"ఆది","author":"తిరుకోవళ్లూరి స్టీవెన్","Album":"4","Verses":["నా రక్షకా యేసునాధ ఇమ్మానుయేలు ఘోర పాపుల పాప భార విమోచక ||నా రక్షకా||","నిత్యకాలమునందు నిజమైన దేవుని సత్యవాక్యమై యున్న స్వామి నిన్నుతియింతు ||నా రక్షకా||","సర్వ లోకంబులను సత్యవాక్యమై యుండి నిర్వహించిన దేవుని నిజబాహువా స్తుతింతు ||నా రక్షకా||","దేవజనులకు సువార్త దెలుప నభిషేకంబు పూని నొందిన దేవపుత్రుడ నుతియింతు ||నా రక్షకా||","దేవ మహిమ ప్రకాశ దీనరక్షక మాను ష్యావతారము దాల్చి యావదాజ్ఞల దీర్చిన ||నా రక్షకా||","పావనాద్భుతుడవై పరమ జ్ఞానము దెల్పిన దేవస్వభావ ముద్ర దేదీప్యుడా స్తుతింతు ||నా రక్షకా||","పాపాత్ములను గావ శాపభారము క్రింద నోపికతో నిల్చి ప్రాపు జూపిన ప్రభువా ||నా రక్షకా||","ఈ వసుధను ప్రేమ నెసగునట్లుగ జూపి చావు గెల్చిన సర్వ సామర్థ్యుడా స్తుతింతు ||నా రక్షకా||","ఘన దేవుని కుడి పార్శ్వమున గూర్చుండి విజ్ఞప్తి నొనరించు నా యేసు వినయ స్తోత్రంబిదిగో ||నా రక్షకా||"],"title":"క్రీస్తునకు స్తుతి"}