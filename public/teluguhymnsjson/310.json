{"ragam":"భైరవి","SongId":"22","thalam":"ఆది","author":"పులిపాక జగన్నాధము","Album":"19","Verses":["హృదయమనెడు తలుపు నొద్ద యేసు నాధుండు నిలచి సదయుఁ డగుచుఁ దట్టుచుండు సకల విధములను ||హృదయ||","పరుని బోలి నిలుచున్నాఁడు పరికించి చూడ నతఁడు పరుఁడు గాఁ డు రక్షకుండు ప్రాణ స్నేహితుఁడు ||హృదయ||","కరుణాశీలుం డతఁడు గానఁ గాచి యున్నాఁడు యేసు కరుణ నెఱి గి గారవింపఁ గరము న్యాయంబు ||హృదయ||","ఎంత సేపు నిలువఁ బెట్టి యేడ్పింతు రతని నాతఁ డెంతో దయచే బిలుచుచున్నాఁ డిప్పుడు మిమ్ములను ||హృదయ||","అతఁడు మిత్రుఁడతఁడు మిత్రుం డఖిల పాపులకు మిర లతని పిలుపు వింటి రేని యతఁడు ప్రియుఁడగును ||హృదయ||","జాలిచేతఁ దన హస్తములఁ జాఁపి యున్నాఁడు మిమ్ము నాలిం గనము సేయఁ గోరి యనిశము కనిపెట్టు ||హృదయ||","సాటిలేని దయగల వాఁడు సర్వేశు సుతుఁడు తన మాట వినెడు వారల నెల్ల సూటిగ రక్షించు ||హృదయ||","చేర్చుకొనుఁడి మీ హృదయమున శ్రీ యేసునాధు నతఁడు చేర్చు కొనుచు మీ కిచ్చును చిర జీవముఁ గృపను ||హృదయ||","అతఁడు తప్పక కలుగఁజేయు నఖిల భాగ్యములు మీర లతని హత్తుకొందు రప్పు డానందముతోడ ||హృదయ||","బ్రతుకు శాశ్వతంబు కాదు పరికించి చూడఁ గాన బ్రతికి యుండు కాలముననే ప్రభుని గొలువండి ||హృదయ||"],"title":"యేసు హృదయద్వారమును తట్టుట"}