{"ragam":"శంకరాభరణము","SongId":"28","thalam":"అట","author":"గొల్లపల్లి నతానియేలు","Album":"4","Verses":["యేసు క్రీస్తుఁడు నిత్య దేవుఁడు ఎఱిగి నమ్ముఁడి మనుజులారా మోస మొందక మోక్షపతికిఁక దాసులై బ్రతుకండి రండి ||యేసు||","ఆరు దినములలోపలనే యాకసము భూలోకములను ప్రాకటముగఁ జేసి నాఁడు ప్రకాశుఁడాయన ప్రజ్ఞవంతుఁడు ||యేసు||","ఆది పురుషుని యాదిస్త్రీనిఁక హస్తములతో నంటి చేసెను మేదినిన్ ఫలవనములో న సాధులై నివసింప నిచ్చెను ||యేసు||","వార లిద్దపు దేవునాజ్ఞను కోరికలతో మీరినప్పుడు గారడీ పిశాచ తంత్రము వారి పరమై పాపులైరి ||యేసు||","వీరలందఱు వారి సంతతి వేరెలేరీ ధరణిలో దు ష్యార్యులై దేవుని యాజ్ఞలు మీరి రందఱు నరక పాత్రులు ||యేసు||","ఇంత పాపభరితులై కా సంతసత్యము లేని నరుల నెంతగాఁ బ్రేమించెనో తన సొంత ప్రాణముఁ బలిగఁబెట్టెను ||యేసు||","పాపమించుకలేని కరుణా పావనుడు నరుఁడాయెను శాపగ్రస్తులమైన మన శాపములు తాఁజేతఁ బూనెను ||యేసు||","ఎన్నరాని బాధలొందుచు పుణ్యరక్తము జిందెనిలను ఎన్నఁడు నీలాటి ప్రేమ వన్నెలేదో యన్నలారా ||యేసు||","మనలఁ బాపమునుండి బాపను మనుజుఁడై మరణంబునొంది మన ప్రభువె మూఁడవ దినంబున మహినిలేచి పరము వెళ్లెను ||యేసు||"],"title":"క్రీస్తు దైవత్వము"}