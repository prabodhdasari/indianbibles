{"ragam":"పంతువరాళి","SongId":"3","thalam":"చాపు","author":"పురుషోత్తము చౌధరి","Album":"8","Verses":["ఇడుగో గొఱ్ఱెలకాపరి సోదరులారా యిడుగో గొఱ్ఱెలకాపరి కడగానరాని కారడవిలో నలసట పడెడు గొఱ్ఱెలను పేరిడిబిల్చి రక్షించు ||నిడుగో||","చెదిరిపోయిన గొఱ్ఱెనై దొడ్డికిఁబోవ ముదములేనివాడనై మృదుమధురంపు నీ నాదమా లించక కర్త కొదిఁగి యుండక మూఢ హృదయుఁడనైతి ||నిడుగో||","దూరంబునకుఁబోతిని జనకుని కృపా సారంబుఁ గొననైతిని కారు మూర్ఖపుపిల్ల గా సంచరించినా కూరిమి యిలుఁబాసి దారి దొలగిపోతి ||నిడుగో||","తనదు గొఱ్ఱెను జూచెను బోయఁడు తండ్రి తనశిశువును గాంచెను కనికరమెదలో నిం డినవారలై నన్ను వన గిరికటకాదు లను వెంబడించిరి ||ఇడుగో||","ప్రాణావసర మప్పుడు యేకాకినై క్షీణించియున్నప్పుడు త్రాణార్థమగు నెనరు త్రాళ్లతో ననుగట్టి నాణెంబుగా(దెచ్చి నన్ను రక్షించెను ||ఇడుగో||","చెడుగు మెకములవల్లను బాధలనొంది కడుమలినమై యుండను కడిగి గాయములన్ని గట్టి శుభ్రముచేసి తడయక నాయింట నిడి నెమ్మది యొసంగె ||నిడుగో||","ప్రభుయేసు నా బోయఁడు యీతఁడె భూమి నభము లేలెడి రాయఁ డు శుభమైన తనదివ్య శోణిత మొసఁగియ వ్విభుఁడు ప్రేమించి దీ వించి స్వస్థముఁజేసె ||నిడుగో||","నన్ను దొడ్డిని బెట్టెను పోయినగొఱ్ఱె తెన్ను వెదకిపట్టెను సన్నంపు పచ్చిక యున్ను జీవనపూట లున్నుఁ గల్గెడిచోట్ల నన్నుంచి రక్షించె ||నిడుగో||","నేను మూర్ఖపుగొఱ్ఱెనై లోబడకుంటి మానసమున వెర్రినై పూని యిప్పుడు కాచే వాని శబ్దము ప్రేమ తో నాలింపుచు దొడ్డి నానందముననుందు ||నిడుగో||","చెడ్డబిడ్డనై యుంటిని యిటునటుబోవ నెడ్డెతనముఁ గొంటిని మెడ్డులేకిపుడు ప్రే మింతు నా ప్రియజనకు దొడ్డ శబ్దము వాంఛిం తును ముక్తి నిలయంబు ||ఇడుగో||"],"title":"యేసు గొఱ్ఱెల మంచి కాపరి"}