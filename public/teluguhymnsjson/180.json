{"ragam":"గాంధారి","SongId":"4","thalam":"ఏక","author":"మిక్కిలి నమూయేలు","Album":"9","Verses":["మనస యేసు మరణ బాధ లెనసి పాడవే తన నెనరుఁ జూడవే యా ఘనునిఁ గూడవే నిను మనుప జచ్చుటరసియే మరక వేఁడవే ||మనస||","అచ్చి పాపములను బాప వచ్చినాఁడఁట వా క్కిచ్చి తండ్రితో నా గెత్సెమందున తాఁ జొచ్చి యెదను నొచ్చి బాధ హెచ్చుగనెనఁట ||మనస||","ఆ నిశోధ రాత్రి వేళ నార్భటించుచు న య్యో నరాంతకుల్ చేఁ బూని యీటెలన్ ఒక ఖూని వానివలెను గట్టి కొంచుఁబోయిరా ||మనస||","పట్టి దొంగవలెను గంత గట్టి కన్నులన్ మరి గొట్టి చెంపలన్ వడిఁ దిట్టి నవ్వుచున్ నినుఁ గొట్టి రెవ్వ రదియు మాకుఁ జెప్పుమనిరఁ ట ||మనస||","ముళ్లతోడ నొక కిరీట మల్లి ప్రభుతలన్ బెట్టి రెల్లు కఱ్ఱతో నా కల్ల జనములు రా జిల్లు మనుచుఁ గొట్టి నవ్వి గొల్లు బెట్టిరా ||మనస||","మొయ్యలేక సిల్వ భరము మూర్ఛ బోయెనా అ య్యయ్యో జొక్కెనా యే సయ్య తూలెనా మా యయ్యనిన్ దలంపగుండె లదరి పోయెనా ||మనస||","కాలు సేతులన్ గుదించి కల్వరి గిరిపై నిన్ గేలిఁజేయుచు నీ కాళ్లమీఁదను నినుప చీలలతోఁ గ్రుచ్చి నిన్ను సిల్వఁ గొట్టిరా ||మనస||","దేవ సుతుఁడ వైతి వేని తెవరంబుగా దిగి నీవు వేగమే రమ్ము గావు మనుచును ఇట్లు గావరించి పల్కు పగర కరుణఁజూపెనా ||మనస||","తన్నుఁ జంపు శత్రువులకు దయను జూపెనా తన నెనరు జూపెనా ప్రభు కనికరించెనా ఓ జనక యీ జనుల క్షమించు మనుచు వేఁ డెనా ||మనస||","తాళలేని బాధ లెచ్చి దాహ మాయెనా న న్నేలువానికి నా పాలి స్వామికి నే నేల పాపములను జేసి హింస పరచితి ||మనస||","గోడు బుచ్చి సిలువపైన నేడు మారులు మా ట్లాడి ప్రేమ తో నా నాఁడు శిరమును వంచి నేఁడు ముగిసె సర్వ మనుచు వీడె బ్రాణము ||మనస||","మరణమైన ప్రభుని జూచి ధరణి వణఁకెనా బల్ గిరులు బగిలెనా గుడి తెరయుఁ జీలెనా దివా కరుఁడు చీఁక టాయె మృతులు తిరిగి లేచిరి ||మనస||","ఇంత జాలి యింత ప్రేమ యింత శాంతమా నీ యంతఃకరుణను నేఁ జింత చేయఁగా నీ వింత లెల్ల నిత్య జీవ విధము లాయెనా ||మనస||"],"title":"క్రీస్తు సిలువ బాధ"}