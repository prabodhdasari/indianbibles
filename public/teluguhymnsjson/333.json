{"ragam":"ఆనందభైరవి","SongId":"21","thalam":"అట","author":"మోర్త ప్రకాశము","Album":"20","Verses":["పశ్చాత్తాపము బొందుము జీవమ నీవు ప్రభుని సన్నిధి కేగుము పశ్చాత్తాపములేని ప్రజలెవ్వరికి గాని నిశ్చయముగ గల్గు నిత్యమౌ నరకంబు ||పశ్చాత్తా||","ఎంత పాపవైనను జీవము క్రీస్తు చెంత పార్థనఁ జేయుము సంతోషమును మన శ్శాంతిని నొసఁగున నంతుఁడైన విమ లాత్ముఁ డాదరించు ||పశ్చాత్తా||","జారచోరకార్యము లేవైనను బారఁదోలును వేగము నారాజ్యమును వెదకు నరు లందఱకు జీవ ధార లెచ్చెదనని కోరి కర్త వచించె ||పశ్చాత్తా||","వినుము ప్రభువు వాక్యము జీవము నీవు గనుము రక్షణ భాగ్యము తనువు నిత్యముగాదు నిను నీవె నమ్మకు వినయ బుద్ధిని గ్రీస్తు ఘనము వెదుకుము వేగ ||పశ్చాత్తా||","దిక్కుమాలిన దానవే జీవము ప్రభుని మ్రొక్కి పరమును జేరవే నిక్కమిది నీ పాప మెక్కువగా నున్న మక్కువతో నిన్ను గ్రక్కున విడిపించు ||పశ్చాత్తా||","బలములేని దానవే జీవమ యాత్మ బలము బొందుము వేగమే యిలను విద్యాధన బలముల నమ్మక కలుష జాలము వీడి కర కడకేగుము ||పశ్చాత్తా||","మందపోషకుఁడు క్రీస్తు జీవమ యేసా నందపూర్ణుఁడు థీరుఁడు వందిత సత్సంఘ మందుఁ జేరిన సత్యా నందంబు నిత్యంబు నొందుచు నుందువు ||పశ్చాత్తా||"],"title":"పశ్చాత్తాపపడుటకుఁ బ్రేరేపణ"}