{"ragam":"గౌళిపంతు","SongId":"9","thalam":"ఆది","author":"జుటికె దావీదు","Album":"32","Verses":["యెహోవయే నా మహాదేవుఁడని బహుగ నెఱిఁగి మన నావంతు సహదాసులతో మహి నొకఁడనని సహాయ మిడుటే నీవంతు ||యెహోవా||","మితిమిఱిన దు రిత సమూహముల క్షత మొనర్ప మన నావంతు పతితపావనుని క్షతజనములో నను నుతికి కడుగుటె నీవంతు ||యెహోవా||","ప్రతిదిన బ్రతుకును మతి నుంచుచు నిను స్తుతి యొనర్చుటే నావంతు క్షితినేఁబడుదు ర్వెతల నుండ శా శ్వతముఁ బ్రోచుటె నీవంతు ||యెహోవా||","చంచల మతిఁదొల గించుమంచుఁ బ్రా ర్థించుచుండుటే నావంతు అంచి తాత్మనిఁకఁ బంచి స్ధిరతను బెంచుచుండుటే నీవంతు ||యెహోవా||","యేసు సిలువలో నే సంధించి గాసి సహించుట నావంతు భాసురమోక్ష ని వాసమునకు నను దీసుకపోవుటే నీవంతు ||యెహోవా||","మేటి వార్త నా బోటి జనాళికి ఁ జాటించుటయే నావంతు చాటిన దానిని గాటముగ మది నాటించుటయే నీవంతు ||యెహోవా||","అనుదిన మబలుఁడ నని మదినిం గనుఁ గొని బ్రదుకుటయే నా వంతు ననుఁ బదాబ్జప జ్జనుఁ జేర్చియు బల మును గృప నిచ్చుటే నీవంతు ||యెహోవా||","ముదముతోడ నీ తుదిరాక కొఱకు నెదురు చూచుటే నావంతు సదమలాత్మచే హృదయమును సదా పదిలపఱచునటే నీవంతు ||యెహోవా||"],"title":"దేవుని పనియు, మనుష్యుని పనియు"}