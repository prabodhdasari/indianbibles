{"ragam":"రేగూప్తి","SongId":"9","thalam":"త్రిపుట","author":"పులిపాక జగన్నాధము","Album":"25","Verses":["నా యేసు నాధా ననుఁ జూడవే నా జీవనాధా నా యేసునాధ మా నవ పాప మోచక నీ యనుగ్రహముచే నిరతంబు భువిలోన ||నా యేసు||","వింటిని నేను నా హృదయంబు వింతఁ బొందఁగను మింటనుండి నీవు మేదిని కరుదెంచి యెంటి నర్పించితి వొనరంగ నా కొరకు ||నా యేసు||","నీ యానతులను నిజముగ మీరి నే నుంటి మున్ను నా యెదను గుందుచు నా పాపముల కొరకు నీ యొద్దఁ జేరెద నిజరక్షకుఁడ వనుచు ||నా యేసు||","నేను నీ నెనరు రుచి జూచితి నిది యెంతో తనరు దీనుఃడ నగు నేను ధృడ కృతజ్ఞత ప్రేమల్ గానుపింపఁగ నీ కడకు వత్తును దేవ ||నా యేసు||","నే నశక్తుడను నిను సేవింప నిత్యంబు ధరను గానఁ బ్రార్థనఁ బూని ఘనుఃడ వని నమ్ముచు నానందమున వత్తు ననిశంబు నీ దరికి ||నా యేసు||","దయ చేయు మయ్యా సత్యాత్మను దాసుని కిపుడు దయచేసి శుద్ధాత్మఁ ద్వరగాఁ గల్గించుము ప్రియముగ నీ సేవ పెంపుసేయఁగ శక్తి ||నా యేసు||","నీవు నాతోడ నెప్పుడు నుండు నిజ మొనగూడ నీవు నాతో నుండ నిర్భయముగ నేను ద్రోవఁ బోవుదు నీకు స్తోత్రంబు చేయుచు ||నా యేసు||"],"title":"సహాయము కొరకు ప్రార్థన"}